Du vet inte när bägaren rann över.
Kanske var det när rådet började ifrågasätta dina beslut, kanske när skörden slog fel och skulden måste hamna på någon.
Du sa för mycket den natten. Eller kanske för lite.
Hur det än var – du blev utkastad.
Som en främling i den by du hjälpt bygga, som du en dag skulle stå som ledare över.

Genom Halvard, byns före detta vaktkapten, fick du veta att en i rådet hade fäst en belöning på din död.
Dagen gick åt till att meddela folk att vara beredda att lämna vid nattens första vaktskift.

Långt har du färdats, allt för att byns krigare inte ska kunna hitta dig.
Nu står du här, i en glänta du aldrig sett förut.
Mossan är fuktig under fötterna, dimman ligger tung mellan träden, och i fjärran hörs floden som ett stilla mummel.
Bortom den reser sig berget, mörkt och vaksamt som en gammal väktare.

Bakom dig rör sig de andra.
Din syster håller barnen tätt intill sig.
Din bror, med sin fru vid sin sida, försöker hålla modet uppe bland de tjugo andra som följt dig hit –
de som hellre vandrade ut i det okända än stannade i en by utan rättvisa.
Tröttheten syns i allas ögon. Men också något annat. Tro och hopp.

Vreden inom dig har drivit dig hit.
En eld som viskar: en dag ska de få se.
Men här, mitt i skogen, bland tystnad och kyla, börjar något annat växa.
En tanke du inte haft förut: Kanske kan allt byggas om.

Du ser på barnen, på de andra som står redo att bygga något nytt med dig. På marken som väntar.
Du tar ett djupt andetag.
Det här är din mark nu.
Din början.
Din hämnd – eller din framtid. Valet är ditt.